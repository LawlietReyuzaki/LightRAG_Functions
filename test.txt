Exoneraties voor indirecte schade
Over de uitleg van dit boilerplate-beding naar Nederlands en Anglo-Amerikaans recht
Mr. J.W.A. Dousi*
1. Inleiding
De wettelijke schadevergoedingsregeling in het Burgerlijk Wetboek (BW) heeft als uitgangspunt dat de schadelijdende contractspartij zo veel mogelijk in de toestand
moet worden gebracht die (vermoedelijk) bestaan zou
hebben indien de wanprestatie niet zou zijn gepleegd.1
Partijen kunnen in hun contract afwijken van die wettelijke regeling. Een veelgebruikte aansprakelijkheidsbeperking (exoneratie) is een uitsluiting voor zogenoemde
‘indirecte schade’.2
 Maar wat sluiten partijen hiermee
precies uit?
De term ‘indirecte schade’ komt niet voor in het Burgerlijk Wetboek. Ook in de Nederlandse jurisprudentie
is het geen vastomlijnd begrip. Waarom gebruiken contractspartijen, of in veel gevallen hun juristen, deze
* Mr. J.W.A. Dousi is promovendus bij de Radboud Universiteit Nijmegen
en legal counsel bij Koninklijke FrieslandCampina N.V.
1. Afdeling 6.1.10 BW. Zie Asser/Hartkamp & Sieburgh 6-II 2013/31.
2. In plaats van indirecte schade wordt ook de term gevolgschade
gebruikt. Deze termen zullen in dit artikel als synoniemen van elkaar
worden gebruikt. Zie P.G. Van der Putt, Distributie van software,
Monografieën Recht en Informatietechnologie, deel 5, p. 77; R.P.J.L.
Tjittes, Veelvoorkomende misverstanden bij het gebruik van AngloAmerikaanse termen in internationale contracten, Contracteren 2008,
p. 43. Zie bijv. ook Hof Arnhem-Leeuwarden 24 december 2013,
ECLI:NL:GHARL:2013:9927; Rb. Utrecht 6 juni 2012, ECLI:NL:RBUTR:
2012:BX0533 (Prorail/DB Schenker Rail Nederland). Ook in het AngloAmerikaanse recht worden de begrippen ‘indirect damages’ en ‘consequential damages’ doorgaans als synoniemen van elkaar gezien. Ook de
term ‘special damages’ wordt gebruikt als synoniem voor’ indirect
damages’. Zie G. Odry, Exclusion of consequential damages: write what
you mean, International construction law review 2012/2.
onduidelijke term dan toch in hun exoneratiebeding?
Een mogelijke verklaring hiervoor is dat Nederlandse
juristen, vooral als zij het contract in het Engels opstellen, geregeld gebruikmaken van voorbeelden of modelcontracten die afkomstig zijn uit de Anglo-Amerikaanse
rechtspraktijk.3
 Op die manier worden, bewust of onbewust, Anglo-Amerikaanse rechtsbegrippen overgenomen in naar Nederlands recht gesloten contracten.4
 Ook
de term indirecte schade komt uit het Anglo-Amerikaanse recht.5
De term indirecte schade heeft zijn Anglo-Amerikaanse
oorsprong in een belangrijke uitspraak van de Engelse
3. R.P.J.L. Tjittes, Uitleg van schriftelijke contracten (Cahier Privaatrecht),
Nijmegen: Ars Aequi Libri 2009, p. 81; C.E. Drion, Anglo-Amerikaanse
contracten, een zegen of een ramp?, NJB 2011/1224; P.S. Bakker, Uitleg van commerciële contracten (I),WPNR (2011), 6890; M. Uijen, Boilerplate-clausules: Ketelbinkie in Contractenland, Contracteren 2010/4;
G. Cordero-Moss, (red.), Boilerplate Clauses, International Commercial
Contracts and the Applicable Law, Cambridge University Press 2011,
p. 20; L. Moerel & B. Van Reeken, Outsourcing: een juridische gids voor
de praktijk, Kluwer 2009, p. 215.
4. Strikt genomen bestaat er niet zoiets als het Anglo-Amerikaanse recht.
Engeland en de Verenigde Staten hebben ieder hun eigen rechtssysteem. De term Anglo-Amerikaans recht kan desalniettemin gebruikt
worden om te verwijzen naar een groot aantal rechtsregels en beginselen die in beide stelsel hetzelfde zijn en die hun grondslag hebben in de
Engelse common law of contracts. Zie E.A. Farnsworth, United States
Contract Law, Juris Publishing 1999, p. 32.
5. H.N. Schelhaas, Optioneel internationaal contractenrecht in de Nederlandse praktijk, Tijdschrift overeenkomst in de rechtspraktijk 2014/4,
p. 26; Tjittes 2008, p. 43. Zie daarentegen Tjong Tjin Tai, die betoogt
dat de term niet uit het Anglo-Amerikaanse recht afkomstig kan zijn,
omdat hij al wordt aangetroffen in jurisprudentie uit de jaren zestig en
zeventig. T.F.E. Tjong Tjin Tai, Directe schade in het contractenrecht,
MvV 2007/11, p. 230. Gezien de bredere trend om Anglo-Amerikaanse
rechtsbegrippen over te nemen in Nederlandse contracten, meen ik,
evenals de meeste auteurs, dat het veeleer voor de hand ligt dat ook
het recente gebruik van de term indirecte schade zijn herkomst heeft in
het Anglo-Amerikaanse recht.
22
Contracteren maart 2017 | nr. 1 doi: 10.5553/Contr/156608932017019001005
Deze download van Boom uitgevers is enkel voor zakelijk gebruik voor Legisys / Houthoff | AI Pilot.
Court of Exchequer Chamber uit het jaar 1854: Hadley vs.
Baxendale.6
Tot die tijd is er in het Engelse recht nauwelijks sprake
van een eenduidige schadevergoedingsregeling. Welke
schade voor vergoeding in aanmerking komt bij wanprestatie is grotendeels overgelaten aan de ruime beslissingsbevoegdheid van de rechter. De Court of Exchequer Chamber brengt daar met Hadley vs. Baxendale verandering in. De Court bepaalt dat bij wanprestatie de
schadelijdende partij recht heeft op vergoeding van ten
eerste de (normale) schade die natuurlijk voortvloeit uit
de tekortkoming, en ten tweede de (bijzondere) schade
waarmee partijen bij het sluiten van het contract rekening hielden of hadden kunnen houden. De eerste categorie is bekend komen te staan als directe schade en de
tweede categorie als indirecte schade.7
Deze regel uit het arrest Hadley vs. Baxendale vertegenwoordigt ook nu nog het geldende recht in zowel Amerika8
 als Engeland.9
 In reactie op deze uitspraak komt er
in de Anglo-Amerikaanse rechtspraktijk een boilerplatebeding tot stand waarmee partijen hun aansprakelijkheid
voor indirecte schade uitsluiten en zo hun aansprakelijkheid beperken ten opzichte van de regel uit Hadley vs.
Baxendale.10
In de Nederlandse rechtspraktijk is het gebruik van het
boilerplate-beding overgenomen en wordt een uitsluiting van indirecte schade bijvoorbeeld gebruikt in koopovereenkomsten voor roerende goederen en (ICT-)diensten, en in bedrijfsovername-overeenkomsten. Echter
dat de term als een Fremdkörper in onze rechtsorde is
opgenomen, betekent nog niet dat de betekenis ervan
ook op één lijn gesteld kan worden met de Anglo-Amerikaanse betekenis. Aan de hand van de Haviltex-norm
zal van geval tot geval moeten worden vastgesteld wat de
betekenis is van een exoneratiebeding voor indirecte
schade.
In deze bijdrage bespreek ik de Anglo-Amerikaanse achtergrond van het begrip indirecte schade. Het nut daarvan is tweeërlei. Ik meen dat, afhankelijk van de omstan6. Hadley vs. Baxendale (1854), 9 Ex. 341, 156 Eng. Rep. 145. Zie over
deze zaak ook: G.G. Hesen & Hardy, Hadley vs. Baxendale: perhaps the
best-known of all English contract cases, NTBR 2006/50.
7. Zie A.L. Corbin, Corbin on Contracts, Vol. 11 (Damages) 2005, par.
56.6; G.D. West & S.G. Duran, Reassessing the ‘Consequences’ of Consequential Damage Waivers in acquisition Agreements, The Business
Lawyer 2008/63, p. 791.
8. Zie bijv. art. 2-714 en 2-715 UCC en par. 351 Restatement (Second) of
Contracts. Zie ook E.A. Farnsworth, Farnsworth on Contracts, 2004,
par. 12.14; Corbin 2005, par. 56.2.
9. Zie J. Cartwright, Contract law, an introduction to the English law of
contract for the civil lawyer, Bloomsbury 2016, p.294; G.H. Treitel, The
law of contract, Sweet & Maxwell 2015, par. 20-098-20-111; Sylvia
Shipping Co Ltd vs. Progress Bulk Carriers Ltd (2010), C.L.C. 470. In
een aantal specifieke gevallen is een van Hadley vs. Baxendale afwijkende maatstaf aangenomen. Zie Transfield Shipping Inc vs.Mercator Shipping Inc (The Achilleas) (2009), 1 A.C. 61 (HL); Supershield Ltd vs. Siemens Building Technologies FE Ltd (2010), 1 CLC 241, 253.
10. Zie J.W.A. Dousi, Copy paste, over de uitleg van boilerplate-bedingen
en wat we kunnen leren van het Amerikaanse recht, Contracteren
2016/2, p. 37.
digheden van het geval, de Anglo-Amerikaanse betekenis een gezichtspunt kan zijn bij de uitleg van dit begrip
naar Nederlands recht. Bovendien meen ik dat de
Anglo-Amerikaanse betekenis een bron van inspiratie
voor partijen kan zijn wanneer zij bij het opstellen van
het contract een definitie opnemen van de term indirecte schade. Een dergelijk definitie reduceert de onzekerheid over de uitleg van het begrip indirecte schade.
2. Het arrest Hadley vs.
Baxendale
De gebroeders Hadley, eisers in deze zaak, hebben een
molen in Gloucester waarmee zij bloem produceren. Op
een dag breekt de krukas van de molen. Doordat de
broers geen reservekrukas hebben, komt de molen stil te
staan. Voor het maken van een nieuwe krukas heeft de
leverancier van de krukas de oude krukas als prototype
nodig. De gebroeders Hadley laten daarom de kapotte
krukas ophalen en vervoeren naar de leverancier, die is
gevestigd in Greenwich, 200 kilometer verderop. Hiervoor schakelen zij het transportbedrijf van meneer
Baxendale in, de gedaagde in deze zaak.11 De gebroeders
Hadley vragen aan Baxendale of de verzending snel kan
plaatsvinden, maar zeggen daarbij niet dat de molen in
de tussentijd stil staat doordat zij niet beschikken over
een reservekrukas. Baxendale garandeert de gebroeders
Hadley dat, als zij de krukas de volgende dag voor twaalf
uur bij hem afleveren, Baxendale de dag daarna de krukas per trein in Greenwich zal bezorgen. Baxendale vervoert de krukas echter niet per trein, maar per boot.
Goed voorstelbaar is dat dit bijvoorbeeld goedkoper
was, zodat Baxendale een grotere winst kon maken.
Echter, doordat de krukas niet per trein maar per boot
wordt vervoerd, komt de krukas niet de volgende dag
maar pas na zes dagen in Greenwich aan. Het vervoer
op de terugweg naar Gloucester gaat wel per trein, zodat
de vertraging van vijf dagen niet verder oploopt. Met
een vertraging van in totaal vijf dagen wordt de nieuwe
krukas dan ook weer bij de gebroeders Hadley bezorgd,
waarop de molen weer in bedrijf wordt genomen. De
molenaars houden Baxendale aansprakelijk voor de vertragingsschade en vorderen vergoeding van de gemiste
inkomsten gedurende de vijf extra dagen dat de molen
stilstond.
Een bespreking van deze casus laat de werking zien van
een exoneratie voor indirecte schade. Ik bespreek deze
casus eerst in zijn oorspronkelijke vorm: naar AngloAmerikaans recht en zonder exoneratie voor indirecte
schade. Daarna verken ik hoe de casus zou zijn uitgepakt
in drie varianten: naar Anglo-Amerikaans recht mét
deze exoneratie, naar Nederlands recht zonder deze exoneratie en ten slotte naar Nederlands recht mét deze
exoneratie.
11. Het transportbedrijf Pickfords & Co. is niet geïncorporeerd en dus wordt
Baxendale persoonlijk aansprakelijk gehouden.
23
doi: 10.5553/Contr/156608932017019001005 Contracteren maart 2017 | nr. 1
Deze download van Boom uitgevers is enkel voor zakelijk gebruik voor Legisys / Houthoff | AI Pilot.
3. Anglo-Amerikaans recht,
zonder exoneratie voor
indirecte schade
De gebroeders Hadley en vervoerder Baxendale waren
geen contractuele aansprakelijkheidsbeperking overeengekomen. Welke schade voor vergoeding in aanmerking
komt, wordt daarom (uitsluitend) bepaald op grond van
het algemene aansprakelijkheidsrecht. De Court of
Exchequer Chamber formuleerde in Hadley vs. Baxendale hiervoor de volgende regel:
‘Where two parties have made a contract which one
of them has broken, the damages which the other
party ought to receive (…) should be such as may
fairly and reasonably be considered either arising
naturally, i.e., according to the usual course of things,
from such breach of contract itself [de directe schade;
JD], or such as may reasonably be supposed to have
been in the contemplation of both parties, at the time
they made the contract [de indirecte schade; JD].’12
Het onderscheid tussen directe en indirecte schade is er
dus niet op gebaseerd of de schade in meer of minder
ver verwijderd verband staat van de tekortkoming.13
Evenmin is het onderscheid gebaseerd op de vraag of de
schade voorzien dan wel onvoorzien is. Zowel directe als
indirecte schade is voorzienbare schade. Schade die niet
redelijkerwijs voorzienbaar was op het moment van contracteren, komt naar Anglo-Amerikaans recht niet voor
vergoeding in aanmerking.14
Het onderscheid ziet op de reden waaróm de schade
voorzienbaar was. Is de schade voorzienbaar omdat de
schade natuurlijk, dat wil zeggen volgens de gebruikelijke gang van zaken, voortvloeit uit de tekortkoming, dan
is er sprake van directe schade. Is de schade voorzienbaar omdat de contractspartijen op het moment van
contracteren op de hoogte waren of moesten zijn van
een bijzondere omstandigheid bij de schadelijdende partij en zij er rekening mee hielden of redelijkerwijs hadden moeten houden dat hieruit bepaalde schade zich zou
kunnen voordoen bij een tekortkoming, dan is er sprake
van indirecte schade.
Naar Anglo-Amerikaans recht komt zowel directe als
indirecte schade voor schadevergoeding in aanmerking.
De gederfde winst die de molenaars vorderden was echter geen van beide. De Engelse rechter komt tot de conclusie dat de vijfdaagse sluiting van de molen niet de
12. Hadley v. Baxendale (1854), 9 Ex. 341, 156 Eng. Rep., 145.
13. Applied Data Processing, Inc. vs. Burroughs Corp., 394 F. Supp. 504,
509: ‘The distinction between general [or direct] and special [or indirect] damages is not that one is and the other is not the direct and
proximate consequence of the breach complained of, but that general
damages are such as naturally and ordinarily follow the breach, whereas
special damages are those that ensue, not necessarily or ordinarily, but
because of special circumstances.’
14. Amerikaans recht: Restatement Second par. 351; UCC 2-715(2)(a).
Engels recht: Cartwright 2016, p.53, 294.
gebruikelijke gang van zaken is, omdat men mag verwachten dat molenaars die een krukas opsturen, een
reserve-exemplaar hebben om de molen niet stil te laten
vallen. De omstandigheid dat de molenaars geen reserve-exemplaar hadden en de molen hierdoor stilviel,
kwalificeerde de rechter als een bijzondere omstandigheid, zodat de gederfde winst niet natuurlijk voortvloeide uit de tekortkoming. De gederfde winst is daarmee,
in dit geval, geen directe schade.
De Court of Exchequer Chamber behandelt vervolgens
de vraag of de gederfde winst in dit geval indirecte schade is. Hiervoor onderzoekt de Engelse rechter of de
molenaars de vervoerder Baxendale hadden geïnformeerd over deze speciale omstandigheid. Is dat het
geval, dan is de gederfde winst indirecte schade en komt
zij voor schadevergoeding in aanmerking:
‘Now, if the special circumstances under which the
contract was actually made were communicated by
the plaintiffs to the defendants, and thus known to
both parties, the damages resulting from the breach
of such a contract, which they would reasonably contemplate, would be the amount of injury which
would ordinarily follow from a breach of contract
under these special circumstances so known and
communicated.’15
Mogelijk hebben de molenaars, nadat de problemen
waren ontstaan, er bij de vervoerder Baxendale tot vervelens toe op gehamerd hoe bezwaarlijk het was dat de
krukas niet op tijd terug was en dat zij daardoor forse
schade leden. Het is echter niet in rechte vast komen te
staan dat zij de vervoerder ook voorafgaand aan het sluiten van het contract hadden geïnformeerd over de
omstandigheid dat de molen stilstond zolang het onderdeel niet terug was. In die omstandigheid is de gederfde
winst geen indirecte schade:
‘But, on the other hand, if these special circumstances were wholly unknown to the party breaking the
contract, he, at the most, could only be supposed to
have had in his contemplation the amount of injury
which would arise generally, and in the great multitude of cases not affected by any special circumstances,
from such a breach of contract.’16
Was vervoerder Baxendale wel geïnformeerd over deze
speciale omstandigheid, dan had hij hierop kunnen anticiperen door bijvoorbeeld in het contract met de molenaars een exoneratie voor gederfde winst op te nemen.
Nu Baxendale deze kans om de schade uit te sluiten is
onthouden, zou het volgens de Engelse rechter onrechtvaardig zijn om de gederfde winst als schadevergoeding
aan de molenaars toe te kennen. De Court of Exchequer
Chamber verwoordt dit als volgt:
15. Hadley vs. Baxendale (1854), 9 Ex. 341, 156 Eng. Rep. 145.
16. Hadley vs. Baxendale (1854), 9 Ex. 341, 156 Eng. Rep. 145.
24
Contracteren maart 2017 | nr. 1 doi: 10.5553/Contr/156608932017019001005
Deze download van Boom uitgevers is enkel voor zakelijk gebruik voor Legisys / Houthoff | AI Pilot.
‘For, had the special circumstances been known, the
parties might have specially provided for the breach
of contract by special terms as to the damages in that
case; and of this advantage it would be very unjust to
deprive them.’17
In de literatuur wordt er wel op gewezen dat deze in
Hadley vs. Baxendale geformuleerde regel een positief
effect heeft op informatie-uitwisseling tussen partijen en
de risicobeperkende maatregelen die zij in reactie hierop
kunnen nemen.18 Weten de molenaars van een bijzondere omstandigheid aan hun kant die tot extra schade kan
leiden bij een eventuele tekortkoming van de vervoerder, dan kunnen zij hiertegen ofwel risicobeperkende
maatregelen nemen (zoals een reservekrukas aanschaffen), ofwel, als zij denken dat de vervoerder dit risico
beter kan afdekken, de vervoerder informeren over dit
risico. Wordt de vervoerder hierover geïnformeerd, dan
vergroot dit de potentiële aansprakelijkheid van de vervoerder. Schade voortvloeiend uit een bijzondere
omstandigheid waarvan de vervoerder op de hoogte is, is
immers indirecte schade waarvoor de vervoerder in
beginsel aansprakelijk is. In reactie daarop kan de vervoerder een aantal risicobeperkende maatregelen nemen,
zoals het risico in de prijs verdisconteren of zichzelf
tegen dit risico verzekeren. Wil hij dit risico niet op zich
nemen, dan moet hij bedingen dat indirecte schade is
uitgesloten, zodat de molenaars zelf risicobeperkende
maatregelen moeten nemen.19
4. Anglo-Amerikaans recht,
met exoneratie voor
indirecte schade
In Hadley vs. Baxendale kwam de rechter tot de conclusie dat de gederfde winst directe noch indirecte schade
was. Een exoneratie voor indirecte schade had de uitkomst daarom niet anders gemaakt. Het exoneratiebeding had wel effect gehad indien de molenaars de vervoerder hadden geïnformeerd over de bijzondere
omstandigheid dat de molen stilstond zolang het onderdeel niet terug was. De gederfde winst was dan indirecte
schade geweest.
Een wijdverbreid misverstand, zelfs onder Anglo-Amerikaanse juristen, is dat gederfde winst altijd indirecte
17. Hadley vs. Baxendale (1854), 9 Ex. 341, 156 Eng. Rep. 145.
18. Farnsworth 2004, par. 12.14, met verwijzing naar R. Posner, Economic
Analysis of Law 127, 2003.
19. Dit positieve effect op de informatie-uitwisseling gaat ervan uit dat de
contractspartijen deze in Hadley vs. Baxendale geformuleerde regel
kennen en deze ook in een eventuele gerechtelijke procedure achteraf
wordt toegepast. Gaan partijen uit van een andere definitie van indirecte schade en wordt in een eventuele procedure de in Hadley vs. Baxendale geformuleerde regel toegepast, dan kan het voor een partij als een
verrassing komen dat het feit dat zij de andere partij hebben geïnformeerd over bepaalde bijzondere omstandigheden, ervoor zorgt dat de
schade die daaruit voortvloeit, wordt gezien als indirecte schade.
schade is.20 Dat is niet het geval. Of gederfde winst
directe of indirecte schade is, of geen van beide, hangt af
van de omstandigheden van het geval.
Indien de gederfde winst natuurlijk voortvloeit uit de
tekortkoming, is deze schade directe schade.21 Stel dat
krukassen te duur zijn om hiervan een reserveonderdeel
aan te houden en dat ‘in the great multitude of cases’
molenaars niet zo’n reserveonderdeel hebben (en dus de
molen stilstaat), dan zou de rechter tot het oordeel kunnen komen dat de winstderving natuurlijk voortvloeit
uit de tekortkoming. De gederfde winst is dan directe
schade.
5. Nederlands recht, zonder
exoneratie voor indirecte
schade22
Indien partijen geen contractuele aansprakelijkheidsbeperking opnemen, wordt aan de hand van de criteria uit
de wettelijke schadevergoedingsregeling van het Burgerlijk Wetboek (kortweg causaal verband en toerekenbaarheid) bepaald of en, zo ja, welke schade voor vergoeding
in aanmerking komt. Indien partijen wél een exoneratie
opnemen voor indirecte schade, spelen dezelfde criteria
doorgaans ook een rol bij de uitleg van het begrip indirecte schade, omdat zij met die contractuele regeling een
afwijking beogen ten opzichte van de wettelijke schadevergoedingsregeling.
Voor een verplichting tot schadevergoeding is op grond
van artikel 6:74 BW een feitelijk causaal verband vereist
tussen de wanprestatie en de schade in de vorm van een
conditio sine qua non-verband.23 Hiervan is sprake in de
molenaarscasus: zonder de wanprestatie (het niet per
trein maar per boot vervoeren) zou er geen sprake
geweest zijn van gederfde winst, omdat de molen dan
niet vijf extra dagen had stilgestaan.
Staat het feitelijk causaal verband vast, dan volgt de
tweede stap, een normatieve toets. Op grond van artikel
6:98 BW komt voor vergoeding slechts in aanmerking
de schade die in zodanig verband staat met de tekortkoming, dat de schade redelijkerwijs kan worden toegerekend aan de dader.24 De beoordeling hiervan is een weging van factoren, waarvan de uitkomst niet altijd op
voorhand goed is te voorspellen. Echter, de aard van de
schade (gederfde winst),25 de aard van de aansprakelijkheid (aansprakelijkheid uit wanprestatie, waarbij in het
20. West & Duran 2008, p. 779.
21. Amerikaans recht: Penncro Associates, Inc. vs. Sprint Spectrum, LP, 499
F. 3d 1151 (2007); Engels recht: Britisch Sugar Plc vs. NEI Power Projects Ltd (1997), 87 BLR 42 (CA).
22. Bij de beantwoording van deze vraag wordt de wettelijke regeling
omtrent wegvervoerders in Boek 8 BW buiten beschouwing gelaten.
23. Asser/Hartkamp & Sieburgh 6-II 2013/47.
24. Asser/Hartkamp & Sieburgh 6-II 2013/53.
25. Asser/Hartkamp & Sieburgh 6-II 2013/64, 66.
25
doi: 10.5553/Contr/156608932017019001005 Contracteren maart 2017 | nr. 1
Deze download van Boom uitgevers is enkel voor zakelijk gebruik voor Legisys / Houthoff | AI Pilot.
contract naar verwachting bepaalde contractuele risico’s
zijn verdisconteerd)26 en de onvoorzienbaarheid van de
schade27 geven in dit geval aanleiding tot een minder
ruime toerekening in het kader van artikel 6:98 BW.
6. Nederlands recht, met
exoneratie voor indirecte
schade
Een exoneratie voor indirecte schade is een boilerplatebeding. Partijen staan tijdens de onderhandelingen
doorgaans niet lang stil bij de betekenis van indirecte
schade en welke mogelijke schadeposten hieronder vallen. Bij een eventuele gerechtelijke procedure nadien, is
doorgaans het tegenovergestelde waar. Leken zij bij het
aangaan van het contract nog in de veronderstelling dat
zij ongeveer dezelfde betekenis hechtten aan de term
indirecte schade wanneer in de uitvoering van het contract schade ontstaat, dan blijken contractspartijen vaak
van mening te verschillen over de betekenis van deze
term of grijpen zij de mogelijkheid aan om het onduidelijke contractsbeding ieder in hun voordeel uit te leggen.28 Zij hebben de discussie over welke schade is uitgesloten in feite voor zich uitgeschoven. In de woorden
van Anderson:
‘As a result, many practitioners learn about whether a
particular loss is consequential or general in much the
same manner as road bugs learn about Mack trucks
(i.e. after it is too late to do anything about it).’29
In een gerechtelijke procedure zal de rechter aan de
hand van de Haviltex-norm moeten vaststellen welke
schade partijen wel en niet hebben bedoeld uit te sluiten. Doordat partijen niet of nauwelijks spreken over de
precieze betekenis van het begrip indirecte schade, is de
bedoeling van de partijen met het opnemen van deze
exoneratie moeilijk te achterhalen, omdat verklaringen
van partijen over en weer ten aanzien van het beding
ontbreken.30 Men zal bij de uitleg van die begrippen
aansluiting moeten zoeken bij meer objectieve gezichtspunten.31
De letterlijke tekst van deze exoneratie biedt weinig aanknopingspunten; de woordenboekbetekenis van de term
‘indirecte schade’ of ‘gevolgschade’ is te algemeen om
26. Asser/Hartkamp & Sieburgh 6-II 2013/64, 70.
27. Asser/Hartkamp & Sieburgh 6-II 2013/64, 71.
28. Farnsworth 2004, par. 7.9.
29. R.R. Anderson, Incidental and consequential damages, 7 J.L. & Com.
1987, 327, 364.
30. Tjittes 2009, p. 20-21.
31. H.N. Schelhaas & W.L. Valk, Uitleg van rechtshandelingen, Preadviezen
2016 uitgebracht voor de Vereniging voor Burgerlijk Recht, Uitgeverij
Paris 2016.
inzicht te geven in de bedoeling van partijen.32 Het ligt
om die reden voor de hand om aansluiting te zoeken bij
andere objectieve, meer ‘contextuele’ aanknopingspunten, zoals de overige bedingen in de overeenkomst en
het al dan niet aannemelijk zijn van de rechtsgevolgen
van een bepaalde uitleg.33 Doorgaans wordt bij de uitleg
van het beding ook aansluiting gezocht bij de elementen
van de wettelijke schadevergoedingsregeling: causaal
verband en toerekenbaarheid. Uit de literatuur en jurisprudentie zijn er grofweg vier invullingen van het
begrip indirecte schade te destilleren. Deze vier varianten worden hierna besproken.
a. Variant I: schade aan rechtsgoed/overige
schade
In de eerste variant is directe schade de (zaak)schade aan
of waardevermindering van het rechtsgoed dat voorwerp
is van de overeenkomst.34 Alle overige schade is indirecte schade. Deze indirecte schade kan bestaan uit
(zaak)schade aan andere zaken van de schuldeiser, schade toegebracht aan personen of zuivere vermogensschade (dat is vermogensschade die niet het gevolg is van de
aantasting van personen of zaken) die de schuldenaar
lijdt als gevolg van de tekortkoming, zoals gederfde
winst.
b. Variant II: lengte causale keten
In de tweede variant is indirecte schade de schade die
niet het onmiddellijke gevolg is van de wanprestatie.35
Het onderscheid tussen directe en indirecte schade
hangt af van de ‘lengte’ van de feitelijke causale keten
tussen de wanprestatie en de schade en sluit hiermee aan
bij artikel 6:74 BW.36 Is de causale keten kort, dan is de
schade directe schade. Verder weg gelegen schade is
indirecte schade.
c. Variant III: mate van toerekenbaarheid
In de derde variant hangt het onderscheid tussen directe
en indirecte schade samen met de mate van toerekenbaarheid in de zin van artikel 6:98 BW.37 Indirecte schade is minder toerekenbare schade, maar nog wel toerekenbaar in de zin van artikel 6:98 BW. Dit veronderstelt
32. G.D. West, Consequential damages redux: an updated study of the
ubiquitous and problematic ‘excluded losses’ provision in private company acquisition agreements, The Business Lawyer 2015/70, p. 985,
verwijzend naar Saint Line Ltd. vs. Richardsons Westgarth & Co,
(1940), 2 KB 99, 103 (Eng.): ‘the term consequential damages is inherently ambiguous when used in an excluded losses provision (…) as a
result the word consequential is not very illuminating, as all damage is
in a sense consequential’.
33. Zie Dousi 2016, p. 43.
34. Asser/Hijma 7-I* 2013/475, waarin gevolgschade wordt gedefinieerd
als ‘alle schade toegebracht aan het overige vermogen van de crediteur’.
35. Zie bijv. Rb. Utrecht 12 mei 2010, HA ZA 09-1536; Hof Arnhem-Leeuwarden 7 juni 2016, ECLI:NL:GHARL:2016:4471; Hof Arnhem-Leeuwarden 24 december 2013, ECLI:NL:GHARL:2013:9927.
36. De lengte van de causale keten is ook een factor bij de toerekening naar
redelijkheid en moet onderscheiden worden van voorzienbaarheid. Zie
R.J.B. Boonekamp, GS Schadevergoeding, art. 6:98, aant. 4.7 en de
daarin genoemde literatuur en jurisprudentie: ‘In een complexe, vervlochten samenleving kunnen ook ver verwijderde gevolgen heel voorzienbaar zijn.’
37. Zie bijv. Rb. Haarlem 28 juli 2010, HA ZA 07-1500.
26
Contracteren maart 2017 | nr. 1 doi: 10.5553/Contr/156608932017019001005
Deze download van Boom uitgevers is enkel voor zakelijk gebruik voor Legisys / Houthoff | AI Pilot.
dat er sprake kan zijn van meer en minder toerekenbare
schade. De wettelijke test van artikel 6:98 BW gaat uit
van wél of niet redelijkerwijs toerekenbare schade, en
houdt hierbij rekening met een samenspel van meerdere
factoren, waaronder de voorzienbaarheid. Een afweging
van deze factoren bepaalt of de schade wél of niet toerekenbaar is. Binnen de toerekenbare schade is op basis
van diezelfde factoren niettemin een onderscheid te
maken tussen meer of minder toerekenbare schade.
d. Variant IV: toerekenbaar/niet-toerekenbaar
In de vierde variant is alle toerekenbare schade de directe schade en alle niet toerekenbare schade de indirecte
schade. Volgens Tjong Tjin Tai is de ‘meest aangewezen interpretatie dat er met directe schade eenvoudigweg wordt gedoeld op toerekenbare schade in de zin van
art. 6:98 BW’.38
7. Commentaar op varianten
I-IV
Zoals gezegd, zal de term indirecte schade doorgaans in
belangrijke mate moeten worden uitgelegd aan de hand
van de overige bedingen in de overeenkomst en het al
dan niet aannemelijk zijn van de rechtsgevolgen van een
bepaalde uitleg. Dat betekent bijvoorbeeld dat gekeken
moet worden of bij een bepaalde uitleg de verschillende
bedingen in het contract een effectieve bijdrage leveren
aan de riscoverdeling tussen partijen en of bij die uitleg
de contractsbedingen elkaar niet tegenspreken of betekenisloos maken.39
De hiervoor besproken eerste variant van hoe indirecte
schade in de literatuur en jurisprudentie wordt uitgelegd, heeft als effect dat bijna alle schade kwalificeert als
indirecte schade. Doorgaans zullen partijen niet zo’n
vergaande beperking van de aansprakelijkheid voor ogen
hebben. De schuldenaar heeft weinig prikkel om te
voorkomen dat er bij het uitvoeren van zijn prestatie
schade ontstaat aan het overige vermogen van de
schuldeiser. De aansprakelijkheid voor die schade is
immers contractueel uitgesloten. Dat partijen dat
rechtsgevolg voor ogen hadden, lijkt mij doorgaans, uitzonderingen daargelaten, niet aannemelijk.
De hiervoor besproken vierde variant daarentegen levert
geen daadwerkelijke beperking op van de aansprakelijkheid, omdat niet toerekenbare schade ook zonder het
exoneratiebeding niet voor vergoeding in aanmerking
komt. Het exoneratiebeding is in dat geval betekenisloos
38. Tjong Tjin Tai 2007, p. 230.
39. Is bijv. in een exoneratie behalve een uitsluiting voor indirecte schade
de schadevergoedingsverplichting gemaximeerd tot een bepaald
bedrag, dan ligt het niet voor de hand dat met de uitsluiting van indirecte schade die monetaire beperking vrijwel irrelevant is, omdat ook
zonder die monetaire beperking vrijwel alle schade is uitgesloten.
en mijns inziens ligt deze uitleg om die reden niet voor
de hand.40
De tweede en derde variant zullen doorgaans het meest
voor de hand liggen als uitleg van het begrip indirecte
schade. Zij hebben echter een belangrijk nadeel, namelijk dat zij op voorhand weinig duidelijkheid geven over
welke is uitgesloten. Immers, wanneer is de causale
keten kort genoeg (variant II) of de toerekenbaarheid in
voldoende mate aanwezig (variant III) om nog binnen de
directe schade te vallen? Het punt waarop de schade
‘van kleur verschiet’ en wordt gezien als indirecte schade is met deze relatieve maatstaven onduidelijk.
8. Variant V: AngloAmerikaans recht
Het Anglo-Amerikaanse recht laat zien dat er nog een
vijfde variant mogelijk is waarbij de term indirecte schade wordt uitgelegd op basis van het arrest Hadley vs.
Baxendale. Deze vijfde variant geeft mijns inziens meer
richting dan de varianten II en III.
Ik betoog echter niet dat de term indirecte schade altijd
uitgelegd moet worden op basis van deze Anglo-Amerikaanse achtergrond. De term indirecte schade heeft naar
Nederlands recht (nog) geen standaardbetekenis. Ook
het enkele feit dat de term een Anglo-Amerikaanse achtergrond heeft, is op zichzelf onvoldoende om in alle
gevallen de term volgens deze Anglo-Amerikaanse achtergrond uit te leggen.
Echter, in gevallen waarbij de rechter geen of weinig
aanknopingspunten heeft bij het bepalen van wat de
bedoeling was van partijen met het opnemen van een
exoneratie voor indirecte schade, en een rechter een
meer objectieve uitleg zal moeten hanteren, kan het
gebruiken van het Anglo-Amerikaanse recht als ‘juridisch woordenboek’ een goed instrument zijn bij de uitleg van dit van oorsprong Anglo-Amerikaanse begrip.41
Ook het feit dat één of beide contractspartijen een
Anglo-Amerikaanse achtergrond heeft, kan een belangrijk argument zijn om bij de uitleg van de term indirecte
schade de Anglo-Amerikaanse achtergrond van dat
beding een belangrijke rol te laten spelen.42
In die vijfde variant op basis van Hadley vs. Baxendale
is directe schade de schade die voorzienbaar is voor de
schuldenaar, omdat deze schade natuurlijk voortvloeit
40. Vergelijk Asser/Hartkamp & Sieburgh 6-III 2014/376: ‘Men moet een
beding veeleer opvatten in de zin waarin het van enige uitwerking kan
zijn, dan in die waarin het geen gevolg zou hebben.’
41. Bij een objectieve uitleg naar Nederlands recht, waarbij het Anglo-Amerikaanse recht als gezichtspunt wordt gebruikt, is het recht zoals dat valt
af te leiden uit Anglo-Amerikaanse wetgeving, rechtspraak en literatuur
leidend. Dat sommige Anglo-Amerikaanse praktijkjuristen een afwijkend
begrip hebben van de term indirecte schade, is in dat kader niet relevant.
42. Dousi 2016.
27
doi: 10.5553/Contr/156608932017019001005 Contracteren maart 2017 | nr. 1
Deze download van Boom uitgevers is enkel voor zakelijk gebruik voor Legisys / Houthoff | AI Pilot.
uit zijn tekortkoming. Indirecte schade is voorzienbaar
omdat de schuldenaar tijdens de onderhandelingen op
de hoogte is gekomen van een bijzondere omstandigheid
waaruit de schade voortvloeit. Deze variant sluit, net als
de andere vier varianten, aan bij een van de elementen
uit de Nederlandse wettelijke schadevergoedingsregeling, namelijk het element voorzienbaarheid bij de toerekeningstoets van artikel 6:98 BW.
Zowel directe als indirecte schade zijn bij deze uitleg
voorzienbare schade. Naar Nederlands recht wordt bij
de beoordeling van de voorzienbaarheid immers zowel
rekening gehouden met de kennis die de schuldenaar
had behoren te bezitten, gemeten naar de maatstaf van
een gemiddeld ontwikkeld mens onder vergelijkbare
omstandigheden (daaronder valt doorgaans de kennis
over de schade die natuurlijk voortvloeit uit de tekortkoming), alsook met de daadwerkelijke kennis die de
schuldenaar bezit (bijvoorbeeld doordat hij op de hoogte
is geraakt van een bijzonder omstandigheid van de
schuldenaar). Met een exoneratie voor indirecte schade
sluiten partijen dus bepaalde (maar niet alle) voorzienbare schade uit die zonder die exoneratie wél voor schadevergoeding in aanmerking zou komen.
9. Slotbeschouwing
De bedoeling van partijen met het opnemen van een
boilerplate-beding is doorgaans het opnemen van een
standaardbeding met een standaardbetekenis. Zolang in
het Nederlandse recht niet een standaardbetekenis
bestaat, biedt de standaardbetekenis uit het Anglo-Amerikaanse recht een bruikbaar gezichtspunt. Dat geldt des
te meer omdat de Anglo-Amerikaanse betekenis goed is
in te passen in het Nederlandse recht, omdat zij aansluit
bij (en kan fungeren als een verdere verfijning van) het
element voorzienbaarheid in de toerekeningstoets van
artikel 6:98 BW.
De term indirecte schade kan wel een standaardbetekenis krijgen indien de term in de rechtspraktijk vaak
genoeg op dezelfde manier wordt uitgelegd. Ik meen dat
de rechtspraktijk daar baat bij zou hebben, omdat dit de
voorspelbaarheid vergroot, wat strookt met de behoefte
van vooral professionele partijen aan rechtszekerheid en
beantwoordt aan de bedoeling van partijen om met een
boilerplate-beding een standaardbeding met een standaardbetekenis op te nemen.43
10.Aanbevelingen voor de
rechtspraktijk
De meest duidelijke exoneratie maakt geen gebruik van
de term indirecte schade, maar sluit concrete schade43. Tjittes 2009, p. 24-25, 43.
soorten uit, bijvoorbeeld gederfde winst of reputatieschade. Even duidelijk is een exoneratie waarbij wordt
gewerkt met monetaire limieten. De eerste en tweede
optie kunnen ook gecombineerd worden, bijvoorbeeld:
‘Partijen zijn niet aansprakelijk voor gederfde winst of
reputatieschade en aansprakelijkheid is in alle gevallen
beperkt tot € 1 miljoen per jaar.’
Willen partijen in hun exoneratie toch de term indirecte
schade gebruiken, dan is het aan te raden een definitie in
het contract op te nemen. Zo krijgen partijen op voorhand duidelijkheid over hoe deze term uitgelegd moet
worden. Willen partijen de Anglo-Amerikaanse uitleg
gebruiken, dan kunnen zij daarvoor de volgende definitie opnemen: ‘De indirecte schade betekent de schade
die voortvloeit uit een bijzondere omstandigheid aan de
kant van de schuldeiser, waarvan de schuldenaar op de
hoogte was of had moeten zijn ten tijde van het sluiten
van de overeenkomst.’
Een punt van aandacht is de schadepost gederfde winst.
Naar Nederlands recht komt gederfde winst in beginsel
als schade voor vergoeding in aanmerking. Bij veel commerciële transacties is het goed voorzienbaar dat bij een
wanprestatie gederfde winst wordt geleden. Echter, de
exacte hoogte van die gederfde winst hangt sterk samen
met de specifieke omstandigheden aan de kant van de
schuldeiser, die voor de schuldenaar bij het aangaan van
de overeenkomst soms minder goed zijn te voorzien.
Gebruikt men de Anglo-Amerikaanse uitleg van de term
indirecte schade, dan is alleen de gederfde winst uitgesloten die voortvloeit uit een bijzondere omstandigheid.
De gederfde winst die natuurlijk voortvloeit uit de
tekortkoming komt wel voor vergoeding in aanmerking.
Willen partijen álle gederfde winst contractueel uitsluiten, dan zullen zij gederfde winst moeten uitsluiten als
een afzonderlijke categorie en niet als onderdeel van de
uitsluiting van indirecte schade. Gebruik daarom niet:
‘partijen zijn niet aansprakelijk voor indirecte schade,
waaronder begrepen gederfde winst’, maar: ‘partijen
zijn niet aansprakelijk voor gederfde winst en niet voor
indirecte schade’.
28
Contracteren maart 2017 | nr. 1 doi: 10